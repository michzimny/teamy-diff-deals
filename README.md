# teamy-diff-deals

Program umożliwia wyświetlenie w protokole JFR Teamy na stronie wielu rozkładów rozdań, tj. innego rozkładu dla każdego stołu (lub tylko dla wybranych stołów).

Program posiada również funkcjonalność ukrywania rozkładów i wyników rozdania, jeśli wszystkie zapisy dla danego rozkładu nie widnieją jeszcze w protokole.
Zapisy ukrywane są również w kontrolkach.

## Instalacja

W katalogu z plikami html na serwerze należy umieścić .htaccess oraz katalog z plikami PHP (tdd), a także w odpowiednich katalogach dodatkowe pliki CSS/JS.
Reguły w .htaccess zapewniają, że:
 * zapytania do plików HTML z protokołami są przekierowywane do tdd-protocol.php,
 * zapytania do plików HTML z protokołami są przekierowywane do tdd-scoresheet.php
Skrypty te wykonują odpowiednie operacje.

Skrypt domyślnie obsługuje napisy w języku angielskim. Dla turniejów po polsku należy skasować z katalogu tdd plik `translations.json`.

## Dodanie rozkładów

W Adminie nie trzeba podpinać do turnieju żadnych rozkładów, ale jeśli jakieś zostaną podpięte, nie trzeba ustawiać osobnych rozkładów dla wszystkich stołów. Wszystkie stoły, dla których nie zdefiniuje się osobnych rozkładów, zostaną wyświetlone bez zmian względem protokołu generowanego przez Admina.

Pliki PBN z rozkładami należy wrzucić na serwerze do folderu `tdd` pod ściśle określonymi nazwami.
Dostęp do plików PBN przez HTTP jest zablokowany dyrektywą w .htaccess, ale należy to przetestować w przypadku korzystania z serwera z niestandardową konfiguracją.

Nazwy plików na FTP muszą być następującej postaci:
```
{PREFIKS}-r{RUNDA}-t{STÓŁ}-b{OD_ROZDANIA}.pbn
```

gdzie:

* {PREFIKS} - prefiks plików turnieju generowanych przez Admina,
* {RUNDA} - numer rundy w Adminie, w play-offach to zawsze będzie 1,
* {STÓŁ} - numer stołu, dla którego przeznaczone są rozkłady, możliwe jest zdefiniowanie zakresów numerów stołów
* {OD_ROZDANIA} - wskazanie rozdania w meczu, dla którego przeznaczone jest pierwsze rozdanie z tego pliku pbn.

Na przykład turniej o prefiksie "nepo1" z 5 różnymi zestawami rozdań dla kolejnych stołów wymaga dodania następujących plików z rozkładami:

```
nepo1-r1-t1-b1.pbn
nepo1-r1-t2-b1.pbn
nepo1-r1-t3-b1.pbn
nepo1-r1-t4-b1.pbn
nepo1-r1-t5-b1.pbn
```

W przypadku, gdy w meczu 48-rozdaniowym numeracja rozdań to 1-24 i 1-24, to plik PBN z tymi ostatnimi 24 rozdaniami nazywa się "nepo1-r1-t1-b25.pbn" (pierwsze rozdanie z tego pliku stanowi 25. z kolei rozdanie meczu).

Z kolei turniej o prefiksie "spo1" z osobnym zestawem dla stołów 1, 4 i 5 wymaga dodania pliku:

```
spo1-r1-t1,4,5-b1.pbn
```

lub

```
spo1-r1-t1,4-5-b1.pbn
```

lub dwóch albo trzech osobnych plików dla poszczególnych zakresów stołów.

## Ukrywacz wyników

Ukrywacz zostaje włączony dla wszystkich turniejów, których prefiksy są obecne w pliku `tdd/.ukrywacz`.

Ukrywacz działa również dla prefiksów, dla których nie definiuje się różnych rozkładów dla różnych stołów - pod warunkiem umieszczenia ich w pliku `tdd/.ukrywacz`.

Ukrywacz **nie działa** dla żadnego prefiksu nieobecnego w `tdd/.ukrywacz` - nawet jeśli dla prefiksu zdefiniowano różne rozkłady przy różnych stołach.
